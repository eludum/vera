AHÛ ZAR           
Ahû zara düştüm özüm yanıyor
Günahım çok yaralarım kanıyor
Korkarım ki yolum nara gidiyor
El'eman kapına geldim Allah'ım.       

Ahû zarım içte bir an dinmiyor
Zahir tabip şu derdimi bilmiyor
Bu dert ile benim yüzüm gülmüyor
El'eman kapına geldim Allah'ım.       

Bunca yıllar senin için yanardım
Gece gündüz döne döne arardım
Ehli olan evliyadan sorardım
El'eman kapına geldim Allah'ım.       

Bir aciz kul idim derman arardım
Dermanın yerine dert verdin bana
Arzum rızan idi düştüm yollara
El'eman kapına geldim Allah'ım.       

Seni bilmek idi benim muradım
Nice sarp yollara uğradı yolum
Bu muydu yaradan bana imdadın
El'eman kapına geldim Allah'ım.       

Bu kadar günahla insan mı güler
Deli gönül divanelere döner
Günah işleyenler narına girer
El'eman kapına geldim Allah'ım.       

Seni isteyene bu mudur ferman
Kırıldı kanadım kalmadı derman
Aciz kemâl sana oluyor kurba
El'eman kapına geldim Allah'ım. 