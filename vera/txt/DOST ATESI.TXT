DOST ATESI      

Yanmak oldu benim kârım    
Yanarım dost ateşine    
Eyledi beni divane    
Yanarım dost ateşine.       

Gör halimi ey sevdiğim    
Yoluna canım verdiğim    
Gece gündüz hep andığım    
Yanarım dost ateşine.       

Beni böyle eyliyensin    
Aşkı verip söyleyensin    
Beni bende dinleyensin    
Yanarım dost ateşine.       

Herkes bu dili bilemez    
Her can aşkı boylayamaz    
Seyranını eyleyemez    
Yanarım dost ateşine.       

Vuslatın yolunu açtı    
Sadıkları davet etti    
Niceler canından geçti    
Yanarım dost ateşine.       

Badesiyle canı kandır    
Kemâl'in yüzünü güldür    
Sırrı ilahiye daldır    
Yanarım dost ateşine.