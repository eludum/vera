BENLIĞIMI    

Devreder gönlümde aşkın
Yıkar gider benliğimi
Koymaz gönülde darlığı
Yıkar gider benliğimi.       

Düşüp aşkın firakına
Yanar gezerim boyuna
Aşık oldum resûlüne
Yıkar gider benliğimi.       

Aklımı alan cemâli
Hayran koyan şu canımı
Eritiyor günahımı
Yıkar gider benliğimi.       

Şu gözlerim yaş dökerek
Kalbime askı ekerek
Masivaları silerek
Yıkar gider benliğimi.       

Hayran hayran dolanırım
Aşka düştüm dilenirim
Ben Nakşime güvenirim
Yıkar gider benliğimi.       

Coşup dalga deniz gibi
Kaynar canım volkan gibi
Dalga vurur dağlar gibi
Yıkar gider benliğimi.       

Al gitsin benden benliği
İçime doldur senliği
Ayrı kalmayayım dahi
Yıkar gider benliğimi.       

Hayran idim ta ezelden
Nurun gördüm bu özümden
Kemâl ağlar şu gözünden
Yıkar gider benliğimi.