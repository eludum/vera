MECALSİZ                   
Cezbesi gelir canıma    
Canım kaynar Resulüne    
Zelzele olur tenime    
Mecalsiz bırakır beni.       

Katılırım aşk seline    
Akar varırım yanına    
Durduğumda divanına    
Mecalsiz bırakır beni.       

Cazibesi canım çeker    
Slıp ravzasına gider    
Can kafesimi terk eder    
Mecalsiz bırakır beni.       

Medine'si gayet ulu    
Dil tarif edemez O'nu    
İçinde var Hakk'ın gülü    
Mecalsiz bırakır beni.       

Medine'si aşk ummanı    
Aşık olan verir canı    
Divanında cihar-i yarı    
Mecalsiz bırakır beni.       

Sevdası sevgiden gelir    
Yanan canlar O'nu bulur    
Şu gözlerim ağlar durur    
Mecalsiz bırakır beni.       

Hak O'nu davet eyledi    
Katına kabul eyledi    
Arş üstünü yol eyledi    
Mecalsiz bırakır beni.       

Kemâl böyle ah ediyor    
Zatından nazar umuyor    
Hasretin yıkıp duruyor    
Mecalsiz bırakır beni.