NAKŞİBENDİME  

Bir hal ver de ummanlara dalayım    
Ağlayı sızlayı seni bulayım    
Himmet ette iki kelam yazayım    
Aşkından deliye döndüm efendim.       

Boyun büküp huzuruna varayım    
Yaralı kalbimle seni bulayım    
Senden başka ben kimlere varayım    
Derdinden deliye döndüm efendim       

Benim pirim sensen bunu bilirim    
Kovma sen kapından kurban olurum    
Sensiz ben Mevlâ'yı nasıl bulurum    
Aşkından deliye döndüm efendim.       

Veliler başbuğu oldun aleme    
Gönüllere tahtı kurdun ilhamla    
Mürit olanları erdirdin Hakka    
Aşkından deliye döndüm efendim.       

Adını duyanlar aşka gelirler    
Gizli gizli Hakkı zikir ederler    
Enal-Hak sırrına anda ererler    
Derdinden deliye döndüm efendim       

Adın Nakşibendi şahlar şahısın    
Kasr-ı Arifan'ın gonca gülüsün    
Semmasi babanın yadigarısın    
Aşkından deliye döndüm efendim.       

Semmasi babamız bağrına bastı    
Emir külali'ye havale etti    
Terbiyede kusur eyleme dedi    
Aşkından deliye döndüm efendim.       

Aciz kemâl seni nasıl vasfetsin    
Ünün dile sığmaz kalemim yazsın    
Dünyada ukbada beraber etsin    
Aşkından deliye döndüm efendim.