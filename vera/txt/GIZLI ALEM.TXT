GİZLİ ALEM        

Sular gibi canım kaynar    
Buharı beynimi sarar    
Alıp gaiblere dalar    
Gezer gizli alemleri.       

Aşktın ateş olmus yakar    
Açılan göz sana bakar    
Bir nazarın bana yeter    
Gezer gizli alemleri.       

Gül yüzün canımı yakar    
Gül olmuş burnuma kokar    
Muhabbetin kalbe akar    
Gezer gizli alemleri.       

O dostu severim canda    
Sevdası akıyor kalbe    
Dayanılmaz böyle derde    
Gezer gizli alemleri.       

Aşkın ile bulanırım    
Senin için dolanırım    
Ben O dosta güvenirim    
Gezer gizli alemleri.       

Geçtim şu dünya varından    
Silip süpürdüm kalbimden    
Yandım haşyetin nurundan    
Gezer gizli alemleri.       

Kemâl bu derdi çekiyor    
Sevda ile yol gidiyor    
Nice imtihan veriyor    
Gezer gizli alemleri.