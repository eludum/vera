DAL YÛRÛ  

Bırak nefsi hevayı    
Hakka muti ol yürü    
Canı başı arama    
Gir meydana dal yürü       

Emirlerin yaparak    
Daim zikir ederek    
Şu dünyadan geçerek    
Tevhidine dal yürü       

Derdine derman olur    
Sıra sanada gelir    
Gözlerin giryan olur    
Seyranına dal yürü       

Sevdası başka imiş    
Gönülde sırdaş imiş    
İmana yoldaş imiş    
Tahkiki bu dal yürü       

Candan iste cananı    
Kaldır kalpten gümanı    
Tazele dur imanı    
İbadete dal yürü       

Şu aklını çalıştır    
Dilin zikre alıştır    
Her azana ulaştır    
Rahmetine dal yürü       

Böyle yapanlar bulur    
Rahmete nail olur    
İki cihan keşfolur    
Rabıtaya dal yürü       

Kemâl bunu hep söyler    
Takliti tahkik eyler    
İhlası yoldaş eyler    
Huzur bulup dal yürü