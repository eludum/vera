FERYAT FİGANLA      

Aşk olmayan nasıl bulsun    
Aşksız insan nasıl ersin    
Sevdası canıma dolsun    
Feryat figanla gideyim.       

Derdi sarsın şu gönlümü    
Hem kaynatsın şu özümü    
Yakıp kül eylesin beni    
Feryat figanla gideyim.       

Aşkın kaynağını ara    
İstiyorsan derde çare    
Mürşitsiz gitme sen yola    
Feryat figanla gideyim.       

Bu sevdaya düşte çalış    
Koy benliği zikre alış    
Sohbet-i Sultana kavuş    
Feryat figanla gideyim.       

Aşk büyük bir sermayedir    
Kalbe gelen bir kimyadır    
Hakk'ın büyük ikramıdır    
Feryat figanla gideyim.       

Aciz kemâl aşktan söyler    
İki gözü durmaz ağlar    
Özünü Mevlâ'ya bağlar    
Feryat figanla gideyim.