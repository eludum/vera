BOŞ DAVALAR   

Yanar canım döner dilim
Dil deprenir eder zikir
Mevlâ ona olur vekil
Boş davalar neme gerek.       

Gelmedim boş dava için
Benim işim secde için
Huzur huşu bulmak için
Boş davalar neme gerek.       

Sufli davalar güdemem
Yersiz hareket edemem
Mürşitsiz yola gidemem
Boş davalar neme gerek.       

Şu davanın özü belli
Dilimde Hakk'ın kelamı
Mest ediyor O Kur'an-ı
Boş davalar neme gerek.       

Emrine uygun söylerim
Sözümde Hakk'ı ararım
Alır nurunu yanarım
Boş davalar neme gerek.       

İki cihanın güneşi
O'dur peygamberler başı
Kemâl kurban eyle canı
Boş davalar neme gerek.