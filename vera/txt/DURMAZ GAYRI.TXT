DURMAZ GAYRI     

Hayran oldum haşyetine    
Göz dayanmaz akan sele    
Bağladım aşkın teline    
Durmaz gayri göz yaşlarım.       

Sevdasına düştü canım    
İçerimde yakar narın    
Böyle geçer günüm benim    
Durmaz gayri göz yaşlarım.       

Göz pınarım almaz oldu    
Akan selim durmaz oldu    
Can cesette kalmaz oldu    
Durmaz gayri göz yaşlarım.       

Hal bilenler beri gelsin    
Sohbet-i canana ersin    
İlhamla kelamın gelsin    
Durmaz gayri göz yaşlarım.       

Sevdasıyla gönlüm kaynar    
Bulan kullar seyran eyler    
Aşıklar deryayı boylar    
Durmaz gayri göz yaşlarım.       

Aciz Kemâl diler Seni    
Damarında döner kanı    
İki cihanın serveri    
Durmaz gayri göz yaşlarım.