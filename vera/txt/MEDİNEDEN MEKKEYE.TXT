MEDİNEDEN MEKKEYE          

Kayseri'nin ili coştu çağlıyor    
Aşık olan Maşuğunu arıyor    
Otobüsler sıra sıra duruyor    
Yollarınız açık olsun hacılar.       

Aylar öncesinden telaşa düşen    
Muhammed aşkı ile ciğeri pişen    
Elveda diyerek bu yola duşen    
Yollarınız açık olsun hacılar.       

Müftülüğün önü dolup taşıyor    
Pasaportu alan yola düşüyor    
Konvoy yola çıktı dosta gidiyor    
Yollarınız açık olsun hacılar.       

Yol boyunca ziyaretler yapılır    
Dosta yaklaştıkça koku alınır    
Aşıkların ciğerleri delinir    
Yollarınız açık olsun hacılar.       

Arabistan çöllerine girilir    
Yaklaştıkça yeşil kubbe görünür    
Medine ezanı yakar kavurur    
Varıncağız selam söylen hacılar.       

Huzuruna gaflet ile varmayın    
Tâzim ile boyun büküp yalvarın    
El göğüste selâvatlar yollayın    
Huzurunda selam söylen hacılar.       

Gidenler murada eriyor orda    
Ne yapsın geride kalanlar burda    
Dua edin bize hüccacım orda    
Makamında selam söylen hacılar.       

Medine'de vazifeler bitince    
Bağrı yanıkların yaşı akınca    
Kırk vakitte orda eda olunca    
Beytullah'a doğru gidin hacılar.       

Beyaz ihram giyilerek varılır    
Bâb-ı selâm kapısından girilir    
Nicelere secdelere serilir    
Beytullah'a selam söylen hacılar.       

Milyonlarca hacı tavafa döner    
Tavafı bitenler zemzeme iner    
Niceleri orda murada erer    
Makamında selam söylen hacılar.       

Vasfetmekle bitmez oranın işi    
Mevlâm kabul etsin nıyazınızı    
Bu aciz Kemâl'in bir selamını    
Makamında tebliğ edin hacılar.