CAN SEFASI     

Zahir ile yürüyen    
Ol batını bulamaz    
Bir kâmile ermeyen    
Can sefasın süremez.       

Bu suretten geçmeyen    
Hak davayı güdemez    
Aşka düşüp yanmayan    
Can sefasın süremez.       

Canı baştan geçmeyen    
Hak şarabı içmeyen    
Mürşit eli tutmayan    
Can sefasın süremez.       

Aşksız dava güdenler    
Yüksekten dem vuranlar    
Benlik ile gidenler    
Can sefasın süremez.       

Bulduğunu yiyenler    
Gördüğünü diyenler    
Nefsi heva olanlar    
Can sefasın süremez.       

Nefsi ruhu bilmeyen    
Bu sırlara ermeyen    
Muhabbeti bulmayan    
Can sefasın süremez.       

Aşk narına yanmayan    
Masivayı silmeyen    
Gerçekleri gormeyenı    
Can sefasın süremez.       

Kemâl bunları bırak    
Onlar Hakk'a çok ırak    
Perdelidir dönde bak    
Can sefasın süremez.