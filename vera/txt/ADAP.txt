ADAP       

Adap erkanı var yolun
Eğer sıdk ile tutarsan
Niceleri buldu vuslat
Eğer sıdk ile tutarsan.       

Sen ömrünü zayi etme
Kendi bildiğine gitme
Kurallar dışına çıkmak
Eğer sıdk ile tutarsan.       

Önce üstadları gözet
Kendini Hak ile bezet
İlim irfan ile donat
Eğer sıdk ile tutarsan.       

Ser verilir sır verilmez
Adapsız bu yol gidilmez
Rehbersiz vasıl olunmaz
Eğer sıdk ile tutarsan.       

Binme sen benlik atına
Gitme kibir ile yola
Kaldırma başını göğe
Eğer sıdk ile tutarsan.       

Huzur hûşu ile yürü
Hazırlanır cennet, huri
Verir kuluna Cemali
Eğer sıdk ile tutarsan.       

Kemâl bunu arzuluyor
Hem de rızasın diliyor
İhvanlar vuslat umuyor
Eğer sıdk ile tutarsan.     