ARZULUYOR       

Sanatından kimse bilmez
Hakikata herkes ermez
Can şehrinde ölüm olmaz
Gönül O'nu arzuluyor.       

Her gönül tecceli bulmaz
Her can sefasını sürmez
Teslim olan yolda kalmaz
Gönül O'nu arzuluyor.       

Sözün manasını bilmez
Girip öze Hakk'ı bulmaz
Rehbersiz yola gidilmez
Gönül O'nu arzuluyor.       

Sultanımın güzel yüzü
Yakar O'na dönen özü
Cümle aşıkların sözü
Gönül O'nu arzuluyor.       

Muhabbetli olan diller
Dost ilinden onlar söyler
Can gözüyle seyran eyler
Gönül O'nu arzuluyor.       

Maşuk sever aşığını
Can içinde ışığını
Zikir eder kalp beşiği
Gönül O'nu arzuluyor.       

Divaneler meydanında
Aciz kemâl seyranında
Sekiz cennet bucağında
Gönül O'nu arzuluyor.