GİZLİ HALLER      

Derdine düştü canım    
Artar benim efkarım    
Can içinde saklarım    
Gizli olan halleri.       

Sırrı ifşa edenlere    
Çekenler onu dara    
Kalp içinde sen ara    
Gizli olan halleri.       

Sevdiğimin sevdası    
Beni mecnun eyledi    
Can dillerim söyledi    
Gizli olan halleri.       

Hâl sahibi olunur    
Dosta doğru varılır    
Can gözüyle görülür    
Gizli olan halleri.       

Nur yüzüne bakılmaz    
O'na canlar dayanmaz    
Yanmadan O bilinmez    
Gizli olan halleri.       

Kemâl ayan istiyor    
Lütfuna sığınıyor    
Şu canında bekliyor    
Gizli olan halleri.