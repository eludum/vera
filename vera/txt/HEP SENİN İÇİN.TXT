HEP SENİN İÇİN     

Yaralı ördeğim dostun golünde    
Bülbülüm öterim gülün dalında    
Ah çekerim daim gönül bağında    
Feryad-ı figanım hep senin için.       

Her tarafa aşkın atını sürdüm    
Büküpte boynumu huzurda durdum    
Bilenlerin yollarına yürüdüm    
Yorulup kaldığım hep senin için.       

Feyizleri umman gibi kaynıyor    
Bulan kullar muradına eriyor    
Gördüğümde şu gözlerim yanıyor    
Yanıp ağladığım hep senin için.       

Yaktın şu varımı cezbe nuruna    
Bağladın telimi gönül bağına    
Akıp gelir ilhamların canıma    
Akıp çağladığım hep senin için.       

Canı kurban verdim vahdet dilerim    
Özümün içinden seda ararım    
Bütün varım ile sana yanarım    
Arayıp yandığım hep senin için.       

Bu kemâl'in seni candan istiyor    
Avam halkı bilmez bizi taşlıyor    
İçimizde varlar fırsat kolluyor    
Arayıp yandığım hep senin için.