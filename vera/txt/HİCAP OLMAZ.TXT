HİCAP OLMAZ      

Severim seni cananım    
Can içindedir seyranım    
Giderim cisimsiz daim    
Buna perde hicap olmaz.       

Dilim söyler ilhamından    
Canım yanar aşk narından    
Kalemim yazar gönülden    
Buna perde hicap olmaz.       

Ölurüm dönmem yolundan    
Geçtim arımdan kârımdan    
İkrar verdim ta özümden    
Buna perde hicap olmaz.       

Sevmeden sevda mı olur    
Yanmadan aşk mı bulunur    
Mürşidinen yol alınır    
Buna perde hicap olmaz.       

Severim sevgilim seni    
Aşık eyledin şu beni    
Verdin kalbime ilhamı    
Buna perde hicap olmaz.       

Aşkın büyük sermayedir    
Bilenlerde bir kimyadır    
Canibinden hediyedir    
Buna perde hicap olmaz.       

Nasıl sevda bilmiyorum    
Aldı beni gidiyorum    
Ben bu dertten ölüyorum    
Buna perde hicap olmaz.       

Kemâl'in derdi bitmiyor    
Çilesi baştan gitmiyor    
Dilim yerinde yatmıyor    
Buna perde hicap olmaz.