ÇİLEM DOLMADI MI?     

Yanmak oldu benim kârım    
Tahammüle yoktur canım    
Arzularım ey nigârım    
Daha çilem bitmedi mi?       

Gör halimi ey sevdiğim    
Yanmaktan başka yok kârım    
Sana arzuhal yazarım    
Daha çilem bitmedi mi?       

Ahû zar ederim sana    
Mecnun gibi düştüm yola    
Bülbül bile aşık güle    
Daha çilem dolmadı mı?       

Doldurup versen badeyi    
Kaldırsan kalan çileyi    
Pervane eylesen beni    
Daha çilem dolmadı mı?       

Özlem yakıyor canımı    
Savuruyor küllerimi    
Bir kez nazar eyle bari    
Daha çilem dolmadı mı?       

Sevda kalbe yer ediyor    
Hâl bir gelip bir gidiyor    
Şu beni melûl ediyor    
Daha çilem dolmadı mı?       

Yandıkça yanıp dururum    
Cisimsiz sana varırım    
Kemâl bu yolda ölürüm    
Daha çilem dolmadı mı?