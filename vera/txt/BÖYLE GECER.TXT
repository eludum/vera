BÖYLE GEÇER     

Ersem güzelim ben sana
Sen yetersin gayri bana
Gönül yanar aşk narına
Boyle geçer günüm benim.       

O'na canımdan bağlandım
O'nunla yandım kavruldum
Deli divaneye döndüm
Boyle geçer günüm benim.       

N' olur beni kınamayın
O'nu gönülde arayın
Masivayı terk eyleyin
Boyle geçer günüm benim.       

Aşkı bulan ağlar durur
Gayriye tekmeyi vurur
Hak katında makbul olur
Boyle geçer günüm benim.       

Yanar canım O yarime
Bakar gözüm dost yoluna
Akar yaşım sel yerine
Boyle geçer günüm benim.       

Unutsam ten beslemeyi
Kemâl diler hep rızayı
Seyran ettir O ravzayı
Boyle geçer günüm benim.