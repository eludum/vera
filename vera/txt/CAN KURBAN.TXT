CAN KURBAN  

Aşka düşür canımı    
Sildi götürdü varımı    
Sardı muhabbeti beni    
Can kurban ederim O'na.       

O'dur derdimin dermanı    
Şu gönlümde yüksek yeri    
Bazen coşturuyor beni    
Can kurban ederim O'na.       

O'nun bülbülü olurum    
Canda feryadı bulurum    
Bazan sır olup dururum    
Can kurban ederim O'na.       

Dil olur tarif edemez    
Her kişi sırra eremez    
Gönül yoludur bulamaz    
Can kurban ederim O'na.       

Gözyaşı canım ilacı    
Çeker tevazuya başı    
Alıp götürür günahı    
Can kurban ederim O'na.       

O gönlümün sarayında    
Hem dilimde damağımda    
Yakar beni can evimde    
Can kurban ederim O'na.       

Münacatı O'na kıldım    
Aradığım O'nda buldum    
Canımın içinde gördüm    
Can kurban ederim O'na.       

Bu kemâl'in ilhamını    
Cana verdi dermanımı    
Aradığım sübhamını    
Can kurban ederim O'na.