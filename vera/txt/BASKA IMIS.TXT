BAŞKA IMIŞ   

Seni sever canım benim
Ah çektikçe yanar gönül
Acı bize Rahman, Rahim
Bu sevda bir başka imiş.       

Nazar edersen kalbime
bağlarsan aşkın teline
Ten dayanmaz bu halime
Bu sevda bir kimya imiş.       

Kelamlar tarif edemez
Aşıklar yanar duramaz
Canım bir yerde eylenmez
Bu sevda bir başka imiş.       

Sabit bir karar olmuyor
Kalbim yerinde durmuyor
Beşik gibi sallanıyor
Bu sevda bir başka imiş.       

Dalga gibi kalp çarpıyor
Söylersem ilham kaplıyor
Bu tenim durmaz titriyor
Bu sevda bir başka imiş.       

Feyiz dalga dalga gelir
Her geldikçe yakar durur
Şu kalbimi nurlar bürür
Bu sevda bir başka imiş.       

Düştüm yola gidiyorum
Sevdasıyla yanıyorum
Kemâl ahuzar ediyom
Bu sevda bir başka imiş.