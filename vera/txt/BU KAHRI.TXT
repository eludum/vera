BU KAHRI             
Hicran çöktü yine cana
Ben giderim dosttan yana
Bir lütuftur erdi gine
Bu kahri çeker giderim.       

Cana gelir yine haber
Yazar gider güzel kelam
Şu dilimde ezel olan
Bu kahri çeker giderim.       

Sefası özümde her an
Ruh geziyor alem alem
Bunu bilmez gafil olan
Bu kahri çeker giderim.       

Canim kaynar şu tenimde
Ten durmaz oldu yerinde
Melekler yazar boynumda
Bu kahri çeker giderim.       

Nasıl sevda böyle ya Rab
Ten dayanmaz oldu turap
Eyledin varımı harap
Bu kahri çeker giderim.       

Ne bilsin derdi olmayan
Bu manaları duymayan
Kulluk sırrını bilmeyen
Bu kahri çeker giderim.       

Ne güzel bir derde düştüm
Zahir tabibler bilmiyor
Tabibtir kendi geliyor
Bu kahri çeker giderim.       

Kemâl yandın bu dert ile
Ciğer oyuluyor yine
İki cihan bayram ola
Bu kahri çeker giderim.