ALLAH DIYE 

Keder merak hep başımda
Yanar özüm ataşında
Kaynatıyor kazanında
Kaynar canım Allah diye.       

Öyle bir derde düşürdü
Aldı benliğim götürdü
Dilim damağım tutuldu
Kaynar canım Allah diye.       

Dil tarif etmez halimi
Nuru sardı şu kalbimi
Öldürüyor bu hal beni
Kaynar canım Allah diye.       

Bu marifet bulunur mu
O'nu gören dayanır mı
Her gönülde eylenir mi
Kaynar canım Allah diye.       

O'nun aşkıdır yakıyor
Açılan gözler bakıyor
Aşıkların can atıyor
Kaynar canım Allah diye.       

Can vermeden canan gelmez
Gelipte konuğun olmaz
Bu sefayı herkes sürmez
Kaynar canım Allah diye.       

Aciz kemâl durmaz kaynar
Her zerresi durmaz yanar
Bu can senin ile kaynar
Kaynar canım Allah diye.