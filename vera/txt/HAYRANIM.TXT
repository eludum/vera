HAYRANIM    

Aklım fikrim hayran idi    
Bu can sana kurban idi    
Emrin bize ferman idi    
Bilmeyenler ne der bana.       

Hayran idim hayaline    
Aşık oldum cemaline    
Düştüm dostun sevdasına    
Bilmeyenler ne der bana.       

Kâl diliyle bilinir mi    
Sevdasız dost bulunur mu    
Can vermeden erilir mi    
Bilmeyenler ne der bana.       

Geziyordum dağı taşı    
Gözlerimin kanlı yaşı    
Her zerremde dir varlığı    
Bilmeyenler ne der bana.       

Nuru almış parlar canım    
O güzelin sevdasından    
Mest ediyor bu hal beni    
Bilmeyenler ne der bana.       

Halimizi bilmiyorlar    
sözümüzü duymuyorlar    
Hakk'a dönüp gelmiyorlar    
Bilmeyenler ne der bana.       

Feryat figan ile yandım    
Gizli yari canda buldum    
Kemâl ağlıyordun güldün    
Bilmeyenler ne der bana.