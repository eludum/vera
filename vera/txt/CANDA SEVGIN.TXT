CANDA SEVGIN     

Sevinerek yol giderim    
Rehbersiz yolu niderim    
Masivayı terk ederim    
Canda sevgin yeter bize       

Sevdan sevgilerin başı    
Bu sevginin yoktur eşi    
İki cihanın güneşi    
Canda sevgin yeter bize       

Sular gibi çağlayarak    
Sana gönül bağlayarak    
Gece gündüz ağlayarak    
Canda sevgin yeter bize       

Sen gizlisin ben ararım    
Kalır mı canda kararım    
İki cihanda önderim    
Canda sevgin yeter bize       

Ruhum sana erdiğinde    
Cemalini gördüğümde    
Cezbelerin sardığında    
Canda sevgin yeter bize       

Meclisine girdiğimde    
Divanında durduğumda    
Mafiyatı bulduğumda    
Canda sevgin yeter bize       

Bu sevgidir mest ediyor    
Tarafsiz huzur veriyor    
Kemâl gözün yaş doluyor    
Canda sevgin yeter bize