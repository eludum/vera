AŞK FERYADI    

Sinemde aşkın feryadı
Kalbin içinde aşk tadı
Gariplere var imdadı
Muhabbet deryadan gelir.       

Aslım birdir bunu bildim
Söz terk edip Bir'e erdim
Ben geri dönmeye geldim
Muhabbet deryadan gelir.       

İmtihandır gönderildim
Secdele indirildim
Kıyamlarda durduruldum
Muhabbet deryadan gelir.       

Göz hayret ile bakarsa
Sırrı kalbine akarsa
Aradan hicap kalkarsa
Muhabbet deryadan gelir.       

Cananımın sözü bitmez
Sözüne manalar yetmez
Aşkı şu canımdan gitmez
Muhabbet deryadan gelir.       

Deryalara daldıransın
Perdeleri kaldıransın
Şu Kemâl'i yandıransın
Muhabbet deryadan gelir. 