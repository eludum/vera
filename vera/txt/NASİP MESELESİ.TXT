NASİP MESELESİ       

Her dil Seni vasfedemez    
Bu davaya katılamaz    
Kervan gider o gidemez    
Bu bir nasip meselesi.       

Can içine gelir ilham    
Dil deprenir eder kelam    
Söyler bunu aşık olan    
Bu bir nasip meselesi.       

Sevda kula eş olunca    
Kul yanar ömür boyunca    
Açılır cenneti ona    
Bu bir nasip meselesi.       

Azim ile yol gidilir    
Sevdası alır götürür    
Hakk'ta işini bitirir    
Bu bir nasip meselesi.       

Bulan canlar muştak olur    
Seyran-ı Sultanı görür    
Kalp evine konuk olur    
Bu bir nasip meselesi.       

Kalbin yanıp kavrulursa    
Aşk küllerin savrulursa    
Sana inayet olursa    
Bu bir nasip meselesi.       

Mürşit ile yol gidersen    
Fanileri terk edersen    
Teslim-i külli olursan    
Bu bir nasip meselesi.       

Aciz kemâl dolanırsın    
Ehli olanı bulursun    
Nice ilhamlar alırsın    
Bu bir nasip meselesi.