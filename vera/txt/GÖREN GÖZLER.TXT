GÖREN GÖZLER  

O sultanın güzel aşkı    
Bulan canlar dayanır mı    
Her dem sefasıyla ağlar    
Bulan canlar dayanır mı.       

Gel gidelim ah çekerek    
Dost iline can atarak    
Canı başı terk ederek    
Bulan canlar dayanır mı.       

Hasretin büker belimi    
Söyletir ilham dilimi    
İki cihanın serveri    
Bulan canlar dayanır mı.       

Yanar canım ateşlerden    
İlham gelir gaiplerden    
Seçiliyor hicaplardan    
Bulan canlar dayanır mı.       

Aşıktır benim başım tacı    
Olur yolunda ilacı    
Bütün Nebilerin başı    
Bulan canlar dayanır mı.       

Ölurüm dönmem yolumdan    
Yanarım aşk-ı narından    
Arzularım ta canımdan    
Gören gözler dayanır mı.       

Severim seni canımdan    
Ağlatırsın hem derdinden    
Gül yüzlüm yeşil nurundan    
Gören gözler dayanır mı.       

Hayranım gül yüzlüm sana    
Gözlerim döndürdün kana    
Bu Kemâl'in yanar sana    
Gören gözler dayanır mı.