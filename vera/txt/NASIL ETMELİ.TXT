NASIL ETMELİ    

Varlık gitti, nur bende    
Canı yakan nar bende    
Kavuruyor şu canda    
Bilmem nasıl etmeli.       

Kelamlar anlatamaz    
Bu hal dillere sığmaz    
Yanmayanlar bulamaz    
Bilmem nasıl etmeli.       

Katresen umman olur    
Çağlayanlar tez bulur    
Gözlerim giryan olur    
Bilmem nasıl etmeli.       

Her göz ki O'nu göremez    
Tende canım eylenmez    
Ağlar gözlerim gülmez    
Bilmem nasıl etmeli.       

Etrafa baka baka    
Günleri saya saya    
Aşık olayım O'na    
Bilmem nasıl etmeli.       

Varlıkları yıkayım    
Boynum dosta bükeyim    
Can gözüyle bakayım    
Bilmem nasıl etmeli.       

Bu canı yağmalayım    
Kemâl sefa bulayım    
Dost iline varayım    
Bilmem nasıl etmeli.