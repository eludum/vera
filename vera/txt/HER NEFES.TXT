HER NEFES      

Gezme bu dünyada boşa    
Her nefes geçip gidiyor    
Çal başını taştan taşa    
Her nefes geçip gidiyor.       

Kulluk için saldı seni    
Tedarik eylesen gayrı    
Bir gün döner yolun geri    
Her nefes geçip gidiyor.       

Aklın fikrin başta ise    
Geçirme ömrünü boşa    
Hakk'ın emri ile yaşa    
Her nefes geçip gidiyor.       

Burda kalacağın sanma    
Sakın zalim nefse uyma    
O şeytana fırsat verme    
Her nefes geçip gidiyor.       

Burayı çok imar etme    
Nefsi hevasına gitme    
Sen ibadeti terk etme    
Her nefes geçip gidiyor.       

Dünya seni aldatmasın    
Ömrünü zayi etmesin    
Seni gaflete yitmesin    
Her nefes geçip gidiyor.       

Fani dünya deyip geçme    
Sakın tuzağına düşme    
Vefasızdır gönül verme    
Her nefes geçip gidiyor.       

Kemâl gönlünü bağlamaz    
Seni imaret eylemez    
Yalancı dava güdemez    
Her nefes geçip gidiyor.