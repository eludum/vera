DİVANE OLUP      

Yak ciğerim aşk oduna    
Düşeyim senin derdine    
Daldır feyizin bahrine    
Divane olup gideyim.       

Aç şu gönlümün gözünü    
Bülbül eyle şu dilimi    
Gezdir gizli alemini    
Divane olup gideyim.       

Feyiz dalga dalga gelir    
Gelip şu benliğim alır    
Çalışanlar rahı bulur    
Divane olup gideyim.       

Şu canım huzura daldı    
Dünya cok geride kaldı    
İlham şu kalbimi sardı    
Divane olup gideyim.       

Dindirme göz yaşlarımı    
Aşksız eyleme başımı    
Bağla dostum tellerimi    
Divane olup gideyim.       

Düşürmem dilimden seni    
Al götür benden benliği    
Virane eyle varlığı    
Divane olup gideyim.       

Senin gibi bir varlığa    
Can kurban ettim birliğe    
Kemâl doğru yürü yola    
Divane olup gideyim.