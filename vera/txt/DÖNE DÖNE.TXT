DÖNE DÖNE  

Can gözlerim dostu gördü    
Şevki içerimde kaldı    
Şu aklı başımdan aldı    
Yanıyorum döne döne.       

Ruhum O dosta sarıldı    
Aktı yaşlarım sel oldu    
Şu gönlüme aşkı doldu    
Yanıyorum döne döne.       

Bir hal beni benden alır    
Gelir gözüme görünür    
Yakar ciğerim kavurur    
Yanıyorum döne döne.       

Aşktır aşıkların canı    
Canda bulur cananını    
Mest-i hayran eyle beni    
Yanıyorum döne döne.       

Yanar gider masivalar    
Mafiyet bulur aşıklar    
Vasıl olur çok yiğitler    
Yanıyorum döne döne.       

Kemâl seni arzuluyor    
Her zerrem huzur buluyor    
Ne güzel alem oluyor    
Yanıyorum döne döne.