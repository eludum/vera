NE GÜZELDİR     

Daim O'na kul olayım    
Coşa coşa sel olayım    
Varıp ummanı bulayım    
Dalgıç olmak ne güzeldir.       

Hakikate gönül bağlı    
Zikredenin hali belli    
O emretmiş zikret beni    
O'nu anmak ne güzeldir.       

Düşür aşkın devletine    
Erdir sultanın katına    
Deva eyle dertlerime    
Tabib bulmak ne güzeldir.       

Kalbin nuru yüze vurur    
Ehli olan O'nu tanır    
Feyiz O canandan gelir    
Alıp yanmak ne güzeldir.       

Kalp içinde O'nun yeri    
Cezbesine düşte yürü    
O getirir aşka seni    
Aşkla gitmek ne güzeldir.       

İşte bu sevdanın özü    
Kemâl'in dilinde sözü    
Mahrum eylemez O bizi    
Erip gitmek ne güzeldir.