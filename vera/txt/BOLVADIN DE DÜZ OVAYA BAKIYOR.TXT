BOLVADİN DE DÜZ OVAYA BAKIYOR     

Bolvadin de düz ovaya bakıyor    
Orda müridler var özüm yakıyor    
Perdesi açılan dosta bakıyor    
Ne büyük insandır bize ya Rabbi.       

Muhammed yoluna girmiş giderler    
Elele vererek zikir ederler    
Bağlanmış pir'lere huzur ederler    
Ne büyük insandır bize ya Rabbi.       

Kimisi de derse yeni girmiştir    
Kimisi de letaife ermiştir    
Kimisi de cezbelere dalmıştır    
Ne büyük insandır bize ya Rabbi.       

Kimisi de sema yapıp dönüyor    
Kimisi de baygın yerde yatıyor    
Kimisine teveccühler oluyor    
Ne büyük insandır bize ya Rabbi.       

Kimi tevazuyu şiar edinmiş    
Kimisi nefsine darbeyi vurmuş    
Cümlesi de sünnetine sarılmış    
Ne büyük insandır bize ya Rabbi.       

Kimi aşkı almış özü kaynıyor    
Kimisinin gözyaşları çağlıyor    
Hepsinde Hakk'ın nuru parlıyor    
Ne büyük insandır bize ya Rabbi.       

Kimisi de maneviyat seziyor    
Kimisi de deryasında yüzüyor    
Aciz Kemâl gözyaşını siliyor    
Ne büyük insandır bize ya Rabbi.       
