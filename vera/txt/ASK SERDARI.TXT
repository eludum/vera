AŞK SERDARI   

Sürdüm ömür devranını
Gördüm aşkın serdarını
Koydum yoluna başımı
Ben böyle çağlar giderim.       

Dosttan gayri yol niderim
Tum yolları terk ederim
Nurunu aldım yanarım
Ben böyle ağlar giderim.       

Sular gibi çağlayarak
Hakk'a gönül bağlayarak
Aşk kervanına ererek
Ben böyle yanar giderim.       

Kim bilecek hallerimi
Dost verecek sırlarını
Sabreder beklerim O'nu
Ben böyle diler giderim.       

Feyizim ummandan gelir
Eren canlar sefa bulur
Bütün hicaplar kaybolur
Ben giryan olur giderim.       

Cesedimde canım senin
Dile gelen kelam senin
Şu Kemâl'de olan senin
Ben seyran eder giderim.