HAYRAN OLDUM        

Hayran oldum hayran gözüm    
Haşyetinle yanar özüm    
Surmelemiş iki gözüm    
Hasretle yanar ağlarım.       

Ciğerim aşkıyla yanar    
Sevdasından özüm kaynar    
Bu hal aşıkları sarar    
Hasretle yanar ağlarım.       

Çiçeklerin boynu buruk    
Güneşin önünde bulut    
Dost gönlümde oldu konuk    
Hasretle yanar ağlarım.       

Mevlâdır boynumu büken    
Nazar ile kalbi yakan    
Alemlere rahmet olan    
Hasretle yanar ağlarım.       

Aşkı aldi benden beni    
Mest eyledi şu canımı    
Her zerremdedir varlığı    
Hasretle yanar ağlarım.       

Aşka düşen dertli olur    
Aşkta dermanını bulur    
Feyiz dalga gibi vurur    
Hasretle yanar ağlarım.       

Kemâl'i aşk ile yandır    
Gönlünü ilhamla doldur    
Miratında seni gördür    
Hasretle yanar ağlarım. 