AŞK ATEŞI   

Öyle bir hâra düşmüşüm
Dört yanımdan çevreliyor
Girsem derya denizlere
Yandıkça yanıyor canım.       

Volkan gibi kaynar canım
Kaynadıkça oynar tenim
İki cihanda maksudum
Yandıkça yanıyor canım.       

Sular döksem ateş olur
Özümü dumanı bürür
Bunu çeken deli olur
Yandıkça yanıyor canım.       

Gönül veren yolcu olur
Yolunda Mevlâ'yı bulur
Vasıl-ı illallah olur
Yandıkça yanıyor canım.       

Bu yola girenler bulur
Sırlarına nail olur
Dostun cemalini görür
Yandıkça yanıyor canım.       

Zerrelerim haz alıyor
Mevlâ'nın nuru iniyor
Bu Kemâl'in iniliyor
Yandıkça yanıyor canım.