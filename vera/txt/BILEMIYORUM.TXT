BILMIYORUM    

Ey dostum senin aşkından
Ben kendimi bilmiyorum
Kalmadı şu bende mecal
Ben kendimi bilmiyorum.       

Yakar beni can özümde
Yalvarırım her sözümde
Suvardı esma nurunda
Ben kendimi bilmiyorum.       

Candan gelir benim sözüm
Kaynıyorsa aşkta özün
Yok benliğim iki gözüm
Ben kendimi bilmiyorum.       

Şu gözlerim bakar oldu
Sevdan beni yakar oldu
Gönlüme muhabbet doldu
Ben kendimi bilmiyorum.       

Ne güzel haller oluyor
Özüme sırlar doluyor
Dil bunu tarif etmiyor
Ben kendimi bilmiyorum.       

Aşk gelip beni sarıyor
Azalarım uyanıyor
Dost gelip konuk oluyor
Ben kendimi bilmiyorum.       

Zerrelerim zâr ediyor
Gine gönlüm bulanıyor
Aşk içimde dolanıyor
Ben kendimi bilmiyorum.       

Her hal bir hale benzemez
Herkes bunu fehmedenez
Aciz Kemâl ağlar gülmez
Ben kendimi bilmiyorum.