KİM SORACAK        

Bir onulmaz derde düştüm    
Kim soracak hallerimi    
Kementi taktı boynuma    
Kim soracak hallerimi.       

Aşka yanan elbet yanar    
Kişi emsalini arar    
Muhabbete kimler doyar    
Kim soracak hallerimi.       

Hayran idim Muhammed'e    
Can kurban ederim O'na    
O düşürdü bu sevdaya    
Kim soracak hallerimi.       

Göz yaşlarımın sebebi    
Alıp götürür benliği    
Alemlerin efendisi    
Kim soracak hallerimi.       

O yaratılmadan önce    
Alemler yoktu yerinde    
Derdimin dermanı O'nda    
Kim soracak hallerimi.       

Muhammed'e olsam aşık    
Nurdan sallanırdı beşik    
Kemâl yüzünü et eşik    
Kim soracak hallerimi.