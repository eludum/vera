NAZAR EYLE   

Yana yana kül olayım    
Kaldır hicabı göreyim    
Derdime deva bulayım    
Nazar eyle Nakşıbendim.       

Yaram azdı sızılıyor    
Yaram derin sarılmıyor    
Zahir doktorlar bilmiyor    
Nazar eyle Nakşıbendim.       

Seni gören deli olur    
Yanar külleri savrulur    
Yoluna düşen kavrulur    
Nazar eyle Nakşıbendim.       

Yine şu özüm yanıyor    
Yine gönlüm bulanıyor    
Aşkı kalpte dolanıyor    
Nazar eyle Nakşıbendim.       

Bu yarayı senden aldım    
Deli divaneye döndüm    
Pir yoluna hayran oldum    
Nazar eyle Nakşıbendim.       

Aşkın gönülleri yakar    
Aşıkların yaşı akar    
Perdesi kalkanlar bakar    
Nazar eyle Nakşıbendim.       

Aciz Kemâl bunu söyler    
Hem pir'inden himmet diler    
İhvanlar boynunu büker    
Nazar eyle Nakşıbendim.