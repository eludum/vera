FERYAT EDERİM      

Düştüm aşkın firakına    
Feryat ederim giderim    
Tutuşmuşum her yanımdan    
Feryat ederim giderim.       

Coşup dalga deniz gibi    
Kalp sallanır beşik gibi    
Her azamda zikir sesi    
Feryat ederim giderim.       

Hayran hayran dolanırım    
Ben Rabbimden dilenirim    
O'nsuz nefesi niderim    
Feryat ederim giderim.       

Şu gözlerden yaş dökerek    
Daim Hakk'ı zikrederek    
Amel defterim dolarak    
Feryat ederim giderim.       

Gözüm gönlüm O'nu arar    
Nuru şu özümde yanar    
Dilim, kalbim O'na döner    
Feryat ederim giderim.       

Kementi boynuma taktı    
İçerime ateş attı    
Bu bir haldir beni yaktı    
Feryat ederim giderim.       

Hayran koydu şu canımı    
Söyletiyor şu dilimi    
Yakıyor tende canını    
Feryat ederim giderim.       

Kemâl sana can atıyor    
Ciğeri yanıp gidiyor    
Her zerresi zikrediyor    
Feryat ederim giderim.