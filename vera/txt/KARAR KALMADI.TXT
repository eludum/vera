KARAR KALMADI     

Aradığım dostum nerde bulayım    
Aç gözünü gayrı sabrım kalmadı    
Düşürdün bir derde inletiyorsun    
Daha sabretmeye karar kalmadı       

Al gafleti bizden izi kalmasın    
Kaldır hicapları engel olmasın    
Giryan olup gözüm seyran eylesin    
Daha sabretmeye karar kalmadı       

Ömür nasıl geçti bilemiyorum    
Amel defterimi göremiyorum    
Hangi melek yazdı sezemiyorum    
Daha sabretmeye karar kalmadı       

Koymuşun boynuma iki meleği    
Yazar şu dilimden çıkan kelamı    
Seyrederler azalarda olanı    
Daha sabretmeye karar kalmadı       

Muhabbetin nuru kalbime doğsun    
Silinsin masiva küllü yok olsun    
Pirim gelip bize bir kadeh sunsun    
Daha sabretmeye karar kalmadı       

Bu aziz kemâl'in hali nolacak    
Rabbimiz Allahtır elbet verecek    
Yakışırmı ona boş dönderecek    
Daha sabretmeye karar kalmadı