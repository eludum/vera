CAN DİLİME 1      

Can içinden kaynatan var    
Can dilime söyleten var    
Azalarım oynatan var    
Sırrı sübhana karbanım       

Her dem haşyetinle dolsam    
Sel gibi gözyaşı silsem    
Erenlere yoldaş olsam    
Sırrı sübhana karbanım       

Cana düşerse ateşi    
Yanar kavrulur o kişi    
Maşuk ile olur işi    
Sırrı sübhana karbanım       

Her azanın sırrı vardır    
Sır içinde sırrı vardır    
Can içinde gözü vardır    
Sırrı sübhana karbanım       

Bu sevda beni yakıyor    
Aldı başımı gidiyor    
Resulü önder ediyor    
Sırrı sübhana karbanım       

Aşkı olan bilir bunu    
Söyler marifetten dili    
Kalp içinde onun yeri    
Sırrı sübhana karbanım       

Kemâl diler maşuğunu    
Mevlâ sever aşığını    
Sallar kalbin beşiğini    
Sırrı sübhana karbanım