MEDİNE'YE VARDIM ÖZÜMÜ YAKTI   

Medine'ye vardım özümü yaktı    
Her yanım göz olup seyrine baktı    
Çok şükür aradan hicaplar kalktı    
Yaktı bu hasretlik ta özden beni.       

Perdesi açılan gözler bakıyor    
Yanan kullar Maksuduna eriyor    
Küllü varlıklardan halas oluyor    
Yaktı bu hasretlik ta özden beni.       

Deryaya dalıpta yüzenler bilir    
Kudretinden ziyafetler verilir    
Davet-i Resul'e yüzler sürülür    
Yaktı bu hasretlik ta özden beni.       

Yıllarca aşkıyla çileler çektim    
Gelip ravzasına boynumu büktüm    
Uzatta elini öpeyim dedim    
Yaktı bu hasretlik ta özden beni.       

Kapısında cümle hüccac meleşir    
Sanki koyun kuzusuna karışır    
Niceleri meleklerle görüşür    
Yaktı bu hasretlik ta özden beni.       

Biri Ebubekir birisi Ömer    
Saçılır etrafa güzel kokular    
Kokuyu alanlar mecnuna döner    
Yaktı bu hasretlik ta özden beni.       

Eşigine gelip yüzümü sürdüm    
Ashab-ı Soffa'da namazı kıldım    
Yeşil nurlarına anda boyandım    
Yaktı bu hasretlik ta özden beni.       

Mahşerin misali orda görülür    
Ümmetleri kapısında derilir    
Herkes orda arzuhalini verir    
Yaktı bu hasretlik ta özden beni.       

Kimi candan gecmiş kimi serden    
Kimi boyun bükmüş kan ağlar gözler    
Kimi hayretlere dalmiş seyreder    
Yaktı bu hasretlik ta özden beni.       

Ravzası önünde boynumu büktüm    
Aciz Kemâl orda yaşlarım döktüm    
Ne olur cemalin goreyim dedim    
Yaktı bu hasretlik ta özden beni.