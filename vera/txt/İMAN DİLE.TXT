İMAN DİLE     

Nurdur zulmeti gideren    
Kalb alemini dolduran    
Kuluna haya giydiren    
İman gibi servet var mı?       

Aşk cana verir huzuru    
Siler götürür muzuru    
Kalp sarayındadır yeri    
İman gibi servet var mı?       

Hizmet etme erinerek    
Doğru yürü Hak diyerek    
Ta özünden dost diyerek    
İman gibi servet var mı?       

Huzur huşuyu sağlayan    
Gözlerinden kan ağlayan    
Kulu Rabbine bağlayan    
İman gibi servet var mı?       

Fanilerden fayda gelmez    
İmar etsen vefa etmez    
Münafıklar yola gelmez    
İman gibi servet var mı?       

İman kalbine dolarsa    
Azaların nur olursa    
Taklit tahkike dönerse    
İman gibi servet var mı?       

Kemâl kamil iman dile    
Her varlığa tercih eyle    
Son nefeste imdat eyle    
İman gibi servet var mı?