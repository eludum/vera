BU SIRRI       

Düştüm aşk ile sevdaya
Yanar giderim boyuna
Şu derdime eyle çare
Bu sırrı sezer giderim.       

Canım yanar çeker ahı
Şu gözlerim döker kanı
Ey alemlerin sultanı
Bu sırrı sezer giderim.       

Ey aşıkların membağı
Doldur ver kalan badeyi
Canımın içinde yeri
Bu sırrı sezer giderim.       

Derde düştüm dolanırım
Aşkı aldım bulanırım
O Gani'ye güvenirim
Bu sırrı sezer giderim.       

Hep işim ahuzar oldu
Şu kalbime huzur doldu
Kamiller sırrına erdi
Bu sırrı sezer giderim.       

Söz gelmezse el yazamaz
Kemâl bunları düzemez
Avamlar bunu bilemez
Bu sırrı sezer giderim.