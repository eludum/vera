CAN DİLİME 2    

Can dilime kelam gelir    
Bu kelamı Rabbim verir    
Sevdası gönlümde kalır    
Ahuzar eder yürürüm.       

Mest ediyor feyizleri    
Eritiyor benlikleri    
Safi kılıyor canımı    
Ahuzar eder yürürüm.       

Şuası gelip yakıyor    
Şu içime kaynatıyor    
Masivalar siliniyor    
Ahuzar eder yürürüm.       

Gözyaşı haşyetten gelir    
Azalar tevazu bulur    
Yerin yurdun cennet olur    
Ahuzar eder yürürüm.       

Bu yolda akıl kâr etmez    
Bu sırlara akıl ermez    
Mürşitsiz bu yol gidilmez    
Ahuzar eder yürürüm.       

Ateş düştü can özüme    
Yalvarırım O Gani'ye    
İmdat eyle bu saile    
Ahuzar eder yürürüm.       

Aciz kemâl'in sözünü    
Kabul eyle niyazını    
İki cihanın serveri    
Ahuzar eder yürürüm.